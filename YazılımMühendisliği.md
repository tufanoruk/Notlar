# Yazılım Mühendisliği

Yazılım Mühendisliği diğer mühendislik dalları gibi kendisine verilen problem için çözüm üreten, çözümde kullanılan teknokojileri geliştiren, pozitif bilimlere dayalı bir mühendislik disiplinidir.  

Ancak Yazılım Mühendisliği'nin bir disiplin olarak yerini henüz bulamadığını ve doğru anlaşılamadığını düşünüyorum. Bu biz yazılım mühendisleri için pek de gurur verici bir durum değil. Bunun nedeni, diğer mühendislik alanlarına göre oldukça yeni olması ve kullandığı araçların ve çıktısının elle tutulur olmamasına bağlanabilir. Bunun yanında kendimizi anlatamamamız ve bir meslek kuruluşu olarak bir araya gel(e)mememizin de (Yazılım Mühendislerinin Bilgisayar Mühendisleri Odası'na kayıt olmaı bekleniyor!) payı olsa gerek. Artık "[yazılımın dünyayı yediği](https://genius.com/Marc-andreessen-why-software-is-eating-the-world-annotated)" bir ortamda yazılım mühendisliğinin anlaşılamamış ve yerini bulamamış olması pek sineye çekilecek bir durum değil.

Yazılım ve ilgili teknolojiler çok esnek bir yapıya sahip olduğundan aynı problem için çok farklı çözümler geliştirilebilir. Bu durum diğer mühendislik disiplinlerine göre yazılım mühendisliğine hem avantaj hem de dezavantaj sağlıyor. Yazılım mühendisliğinin ayrı bir disiplin olarak algılan**ma**masının, mühendislik çabasının yazılım geliştirme süreci ve çıktısı ile aynı olduğundan ikisinin eş değer görülmesi olduğunu düşünüyorum. Biraz analitik düşünebilen herkes bir programlama dili öğrenip yazılım geliştirebiliyor ama eğitimini almamış bir kimse bir inşaat yapmaya ya da karmaşık bir elektronik sistem geliştirmeye kalkışmıyor. Bunun temel nedeni fiziksel araçlarla çalışan mühendislik dallarında (makine, elektrik, inşaat, matematik, endüstri, ...) kurallar, formüller, süreçler kesin ve belirli. Yazılım mühendisliğinde ise henüz böyle bir kesinlik yok. Yazılımın bu kolaylığı yazılım endüstri için hem büyük bir fırsat hem de bir problem.

Yazılım diğer mühendislik dallarındaki çözümlere göre çok daha hızlı geliştirilebilien, ama büyüdükçe karmaşıklığı eksponansiyel olarak artan bir ürün. Yazılım mühendisliğindeki amaç geliştirilen yazılımın problemi doğru şekilde adresleyerek çözmesi (işlevsel isterleri yerine getirmesi) yanında, işlevsel olmayan, ürünün uzun süreler kullanılabilecek şekilde, dayanıklı, sürekli, genişleyebilir, değiştirilebilir (change), idame edilebilir, işletilebilir olmasını dikkate alırken, temel mühendislik prensibi olan maliyet etkinliği de (sistem büyüdükçe onu üretmek, kullanmak, çalıştırmak, işletmek için gerekli kaynağın doğrusal şekilde artmaması) sağlamak.

Yazılım geliştirmek ya da  progamcılık bir algoritmayı yazılım araçlarını kullanarak tanımlamak. Yazılım geliştirmek yazılım mühendisliğini önemli işlevlerinden biri ama yukarıda da belirttiğim gibi hepsi değil, hatta oldukça az bir kısmı.

Yazılım teknolojilerinde firmaların da büyük itiş (push) gücüyle hızlı değişiklikler oluyor. Yeni model araba, yeni moda giyisi, yeni model telefon gibi. Yazılm teknolojilerindeki bu değişiklikler de temel prensiplerden ziyade ağırlıkla araç ve süreçlerle ilgili. Devrim niteliğindeki değişiklikler ise uzun zamanda yaşanıyor. Elktrikli araba, akıllı telefon, Internet, blockchain gibi.

Teknolojide olan yenilikler problem çözümü için kullanılabilecek araçlarıı çoğaltıyor ve geniş bir kümeden seçim şansı veriyor. Tabi büyük bir kümeden bir seçim yapmanın da ayrı zorlukları var.

>daha gelecek
---

| Terim | Tanım |
|:---|:---|
|  |  |
|  |  |
